جیسے ہر خاندان کے مٹانے والے فرمان روا ہوتے ہین۔ سلطنت بودیہ پٹہان امیرونکی مدد سے قایم ہوئی تہی۔ سلطان بہلول اور سلطان سکندر اِن امیرونکے ساتہہ خلوت وجلوت مین برادرانہ پیش آتے تھے دربار کے مراسم اور آداب شاہی کی پابندی سے بہی سادہ دل افغانون کو کچہہ مطلب نہ تہا۔ دربار مین اپنے بادشاہ کے زانو بزانو بیٹھتے تہے۔ سلطان ابراہیم بودی نے تخت پر قدم رکہکر پہلا کام یہ کیا کہ اکلی مُدارات بالکل موقوف کر دی ۔ بیباک افغان بگڑ گئے اور جو جہان تہا وہین خود سر بن بیٹہا ۔ سلطان ابراہیم کا بہت سا عہد سلطنت ان اراکین سلطنت کے تباہ کرنے مین گذرا اگرچہ امراء پر وہ غالب آ گیا مگر اِن نزاعون نے سلطنت کی بنیاد ہلا دی۔ سلطان ابراہیم کا شعر وتخیل بہی بہت تہا اس لئے تمام ملازم اوس سے بیزار تھے ۔ 
غازی خان اور اوسکا دیرینہ سال باپ دولت خان دولتِ ابراہیمی کے دو نیم مختار سردار تہے بابر کی غیبت مین اوسکے پنجابی صوبے مین انہون نے بہت فتور مچایا تہا۔ سیالکوٹ مین پہونچکر بابر کو خبر پہونچی کہ غازی خان اور دولت خان دریاے راوی کے مغربی کنارے پر لشکر لئے پڑتے ہین ۔ بابر اونکی گوشمالی کے واسطے اونکی طرف بڑہا ہنوز اونکے قریب ہی پھونچا تہا کہ وہ منتشر ہو کر میدان چہوڑ گئے ۔ اون سردارون کا مسکن قلعۂ ملوٹ مین تہا ۔ یہ قلعہ ستلج اور بیاس کے مابین شمال کے رخ کوہستان مین واقع تہا۔ بابر نے اِس قلعہ کو اگہیرا ۔ بوڑہا دولت خان تو قلعہ مین تہا لیکن غازی خان کسی اور طرف کو نکل گیا تہا۔ بوڑہے سردار نے جوان بخت بادشاہ سے عہد و پیمان کر کے قلعہ خالی کر دیا۔ قلعہ مین دولت کثیر ملی اور یہ روپیہ اِس آڑے وقت مین بابر کے بہت کام آیا۔ مصنّف تاریخ فرشتہ نے لکہا ہے کہ غازیخان 