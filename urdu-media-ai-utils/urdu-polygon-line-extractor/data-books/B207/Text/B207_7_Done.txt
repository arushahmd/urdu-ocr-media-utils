جلد سوم حَسن نمبر ۸ 
لقب سے مشہور ہے۔ 
ہندوستان کو فتح کیا 
۹۳۲ء تک بابر انہین خفیف مہمون مین مصروف رہا۔ اِسی زمانے مین چار حملے اوس نے ہندوستان پر کئے لیکن چار دن مرتبہ اوسکی یورش پنجاب کے مُلک تک محدود رہی ۔ اِن حملون سے غالبًا اوسکا یہ مقصود تہا کہ سرحدی فرقونکو مطیع و مانوس کر لے ۔ اگر ہندوستان مین اوسکو ناکامی ہوتی تو افغانستان سے ادہر بھی اوسکو پناہ مِل جاتی۔ امیر تیمور نے ہندوستان فتح کر کے پنجاب کو اپنی وسیع سلطنت کا ایک جزو بنا لیا تہا۔ اوسکی وفات کے بعد یہ مُلک اوسکی اولاد کے قبضے مین رہا۔ جب وہ باہمی نزاعون مین پھنسکر ضعیف ہو گئے تو پنجاب کے حاکم خود سر بن بیٹھے ۔ جب سلطنت لودیہ قایم ہوئی تو خطبہ پڑہکر یہ حاکم اِس سلطنت کے برائے نام مطیع ہو گئے۔ سلطان سکندر نے اونکو معزول کر کے پنجاب کو اپنے ملک مین شامل کر لیا۔ بابر نے یہ کہکر کہ یہ مُلک ہمارا ہی ہے اپنے لشکر کو کبھی لوٹ مار کی اجازت نہین دی ۔ اور پنجابیون سے ہمیشہ شاہانہ برتاؤ رکہا ۔ جو جمع اونپر تشخیض کر دی گئی تہی بس وہی انتظام کے ساتہہ سال بسال وصول کر لی جاتی تہی ۔ 
حملہ بابری کیوقت ہندوستان کی پولٹیکل حالت 
آخر بابر نے اِن صوبون کی آمدنی اور افغانستان کی آبادی سے اپنی فوج مرتب کر کے ۹۳۲ء مین براہ خیبر ہندوستان پر پانچوان اور آخری حملہ کیا ۔ دریائے اندلُس کو عبور کرتے وقت جب بخشی فوج نے جائزہ لیا تو معلوم ہُوا کہ اچہے بُرے ۱۲۰۰۰ ۔ آدمی لشکر مین تھے ۔ رسد کی مصلحت سے بابر دامن کوہ مین سیالکوٹ کیطرف بڑہا اور 