ادہر شاہان فرانس کے دلونپر اپنے حریف ہمسایونکی دلیری اور بہادری کا ایسا سکہ بیٹہا کہ گو اونکی اتفاقیہ تاخت و تاراج کی تکلیفون کو وہ بطیب خاطر برداشت کرتے تہے تاہم اونہون نے فتح سپین کا ارادہ ایک دفعہ سے زیادہ نہین کیا۔ اسکی مختصر کیفیت یہ ہے کہ شارلیمین ملقب بہ سکندر ثانی کو اپنے دینی و دنیوی حریف مسلمانون کی آزاد حکومت خاص کوہ پری نیز کے پرلی طرف سخت ناگوار تہی۔ باعتبار دین مسیحی کے ایک سچے عقیدت مند ہونے کے استیصال مشرکین گویا اوسکا عین فرض مذہبی تہا۔ باعتبار ایک اولوالعزم اور فتح نصیب بادشاہ ہونے کے اوسکے لئے اوندلس مین ایک حریف خود سر سلطنت کا وجود گویا باعث کسر شان تہا۔ آخر کار یہ ہوس نکالنے کے لئے اوسکو ایک موقع ہاتہہ آگیا یعنے جب خاندان بنی امیہ کے سب سے پہلے بادشاہ کے جلوہ افروز سریر ممکت ہونے سے اوسکے مخالف گروہون نے حسب عادت فتنہ و فساد بر انگیختہ کئے۔ تو خود مفسدین ہی نے شارلیمین کو عربدہ ہائے موجودہ مین دخل انداز ہونے اور غاصبونکو اوکہاڑ پہینکنے کے لئے بلا بہیجا۔ سپین کے قدیم موّرخون کے نزدیک یہ انفنسواسٹریاز اور ولیعہد پیلی جیس تہا جس نے شارلیمین کو اپنی مدد کے لئے بلایا تہا۔ لیکن زیادہ تر قرین قیاس یہی ہے کہ یہ دعوت بعض دلشکستہ مسلمان سردارونکی طرف سے تہی جو عبدالرحمن من قبیل بنی امّیہ کا جلوس نہ دیکہہ سکے اور اسلئے اوسکی حکومت تسلیم کرنے سے اونہون نے دین اسلام کے ازلی دشمنون کی اطاعت قبول کر لی زیادہ مناسب سمجہی۔ القصہ یہ وقت اونکی داعیانہ درخواست کے لئے خوب مناسب تہا۔ کیونکہ شارلیمین 