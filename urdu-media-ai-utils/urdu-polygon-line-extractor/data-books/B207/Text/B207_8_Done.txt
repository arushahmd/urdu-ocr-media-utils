۱۴ ربیع الاوّل کو سیالکوٹ پر پہونچا ۔ ہندوستان کی پولٹیکل حالت گویا اوسوقت متقاضی تہی کہ کوئی بیرونی حملہ آور مُلک کو کاہل فرمانرؤان کی حکومت سے نجات بخشے ۔ قوی و ضعیف ۷ حکومتین حملہ بابری کے وقت ہندوستان مین قایم تہین ۔ اول سلطنت لودیہ تہی ۔ پنجاب سے بہار تک اِس خاندان کی فرمانروائی تہی ۔ اگرچہ ہمیشہ اِس مُلک کے بادشاہون کا دارالسلطنۃ دلّی رہی تہی ۔ مگر سلطان سکندر نے گوالیار کی مصلحت سے آگرہ کو صدر قرار دیا تہا۔ سلطان ابراہیم اوس زمانے مین تخت پر تہا آٹہوین صدی ہجری کے خاتمہ پر سلطان فیروز شاہ خلجی کے بعد سلطنت دہلی کو خود سنبھلنا مشکل ہو گیا تہا ۔ دور و دراز صوبون کو کون سنبھالتا گجرات اور مالوہ کے گورنر خود سر ہو گئے ۔ اِس سے چند برس پیشتر دکن مین دولت بہمنیہ قایم ہو چکی تہی ۔ بابر نے جب یورش کی تو سلطنت گجرات ۱۷۵ برس کی ہو کر بستر نزع پر زندگی کے دن پورے کر رہی تہی کرگس صفت امیرون نے اوسکے دم نکلنے سے پہلے ہی حصّے تقسیم کرنے شروع کر دئے تھے۔ حکومتِ مالوہ بہی جسکا دار الصدر مندو (ریاست اندور) تہا زوال کے کنارے آ لگی تہی اور رانا سانکا کے دلیرانہ حملون نے اوسکا خاتمہ بہت قریب کر دیا تہا ۔ سلطنت بہمنیہ بہی جفا کار امراء کے ہاتہون سے تنگ آکر عنقریب دم توڑنے والی تھی بنگالے مین بہی ایک اسلامی سلطنت حکمران تہی ۔ اِس حکومت کی بنیاد چہٹی صدی ہجری کے اختتام پر پڑی تہی یا یون سمجہے کہ اسلامی سلطنت دہلی کی ہم عمر تہی ۔ یورش بابر کے وقت بہی اسمین کسیقدر دم خم باقی تہا۔ ہندو راجاؤن مین ذکر کے قبل صرف دو راجے ہین ۔ ایک رانا سانکا چنوڑ کا راجہ دوسرا راجہ بجے نگر۔ بابر جنکے مقابلے مین مدعی بنّے والا تہا وہ سلطان ابراہیم اور رانا سانکا ہین۔ سلطان ابراہیم لودی اوسی خصلت کا بادشاہ تہا 