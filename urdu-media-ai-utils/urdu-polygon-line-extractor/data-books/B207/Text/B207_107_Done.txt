ویسی تاویل کی جاتی ہے ۔ پلو تارک کہتا ہے کہ "جزوی اور خفیف باتونکو پوشیدہ رکھنا نہین چاہئے ۔ کیونکہ اکثر اوقات اونسے ایک قوم کے رسوم اور عادات اور ذہن و ذکاوت کے باب مین صحت کے ساتہہ رائے قایم کرنے مین بڑی بڑی باتون کی نسبت زیادہ مدد ملتی ہے + 
نادر کی شہامت اور جلادت اور جلد جلد ترقی دیکہکر عقل دنگ ہوتی ہے سب سے اوّل عظیم الشان کام اوسکا یہ تہا کہ ۱۷۳۰ء مین پٹہانونکو ایران کے صوبون سے خارج کر دیا اوس کے بعد طہماسپ نے اپنا نصف مُلک یعنے چار صوبے ۔ خراسان مازندران۔ سبستان۔ اور کرمان اوسکو عطا کئے ۔ اور یہ بہی اجازت دی کہ سر پر تاج رکھے اور نام کے ساتہہ لفظ سلطان کا اضافہ کرے ۔ نادر نے سب عزتونکو سوائے "سلطان کے" قبول کیا ۔ اِس عزت کے چہوڑنے سے شاید اوسکی یہ غرض تہی کہ لوگونکو حسد نہ ہو گا۔ تاہم اوسنے اِس عطیہ سے بڑا نفع حاصل کیا اور یہ تجویز کی کہ خراسان کے خراج سے فوج کو تنخواہ دیجاوے ۔ اور اس بہانہ سے خود مختار حاکمونکی طرح دارالضرب قایم کی اور اپنا سکہ جاری کیا + 
ترکون سے مقابلہ 
افواج اتراک نے عراق اور اذر بایٔجان کے زرخیز حصص پر قبضہ کر لیا تہا ۔ نادر نے فورًا ہی بعد دم لینے مہمات افغانیہ کے ترکونسے لڑنے کی ٹہانی ۱۷۳۰ء/ ۱۱۴۳ مین دو ترکی پاشاؤن کی متفقہ فوجونسے ہمدان کے میدان مین لڑائی ہوئی اونکو شکست 