اوس روز سے اوسکا نام چارلس مارٹل (کارل آودی ہیر) مشہور ہو گیا ۔ بہادر سردار کے اِس دلیرانہ جانبازی سے فرانسیسیون کا دل بڑہ گیا۔ اور ایک اوٹہتے ہوئے جوش اور صف شکن طاقت سے مخالفین پر ایک ساتہہ ہلّا کر دیا۔ مسلمانونکی صفین تہ و بالا ہو کر منتشر ہو گئین اور میدان سے بہاگ نکلین۔ اِس ہنگامے مین اونکی اسقدر فوج نذر میدان ہوئی کہ یہ واقعہ اندلس مین مدتون تک ایک لرزانے والے خوف سے یاد رہا اور میدان گنج شہدا مشہور رہا۔ 
اس فیصلی سے مغربی یورپ تواوس جانگزا خوف سے آزاد ہو گیا۔ اور ہمیشہ کے لئے سو گیا۔ اودہر مسلمانونکو اوس سے اسقدر نقصان پہونچا کہ سپین کے آٹہہ متواتر صدیونکی حکومت مین پھر کبھی اونمین سے کسینے فرانس کا رخ نہین کیا۔ ناربون اور اون اضلاع پر جو کو پرینیز کی ڈہلوان چٹانونکی حد بندی کرتے ہین بے شک وہ کچہہ عرصے بعد یعنی ۷۸۷ تک اور حکومت کرتے رہے ۔ بلکہ صوبہ پردونس بہی اونکی تاخت و تاراج کا ہدف بنا رہا۔ مگر اسکے آگے اونکے حوصلے پست ہوتے تہے ۔ میدان ٹورز کے خوفناک معرکے نے جسطرح فرانس کی ازادی کا ہمیشہ کے لیے ایک دفعہ فیصلہ کر دیا تہا ۔ اسیطرح اسلام کی فتوحات کی بہی سد قایم کر دی تہی۔ فرانس کے سرسبز و شاداب میدانون مین مسلمان ۔ سمندر کی پرجوش موجکی طرف چڑہ آئی تہی ۔ مگر اب فرانسیسی نامور چارلس نے گویا اونکو باواز بلند سنا دیا "یہان تک تو تم شوق سے آو۔ لیکن آگے نہ بڑہو۔ آگے تمہارے مغرور قدم روک دے جائین گے "۔ 